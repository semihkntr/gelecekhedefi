Konuya ülkemizden başlayacak olursak; bize ilkokuldan beri öğretilen şey ülkemizin "gelişmekte olan ülke" olduğu. Biz de üniversite çağındaki öğrenciler olarak kendimizi bu yönden ülkemize benzetebiliriz. 

Ülkemiz yıllardır "gelişmekte" olmasına karşın "gelişmiş" olmayı maalesef başaramadı. Bunun çeşitli nedenleri olsa da bence en büyük nedenlerinden biri üretime yapılan yatırımların yetersiz oluşu. Savunma sanayi dışında gözle görülür biçimde gelişen bir sektör bulmak oldukça güç. Buradan anlıyoruz ki tek bir alan da gelişmek bizleri "gelişmiş" yapmıyor.

"Gelişmiş" olabilmek için sanayi ve üretim başta olmak üzere her türlü sektöre daha fazla yatırım yapılmalıydı. Eğer bu yapılsaydı bugün belki de "gelişmekte olan" değil, "gelişmiş" bir ülke olabilirdik. Biz de üniversite öğrencileri olarak henüz mesleki eğitimlerimizi daha yeni yeni almaya başlamışken kendimizi her yönden donanımlı bireyler haline getirmeliyiz. Odağımızı tek bir yöne doğrultup o yönde ilerlemek bizlere bir şey katmayacak. Kendimizi nasıl bir geleceğin beklediğini bilemeyiz. Bu yüzden de kendimizi geleceğe iyi hazırlamak amacıyla kendimizi olabildiğince fazla alanda geliştirmeliyiz. Üniversite hayatımıza bunun bilincinde başlamalıyız. Ülkemizin nasıl hemen hemen her sektörde gelişmeye ihtiyacı varsa biz de şu an bu durumdayız. 

Kendimizi bir yönden geliştirmenin yetersiz olduğunu ülkemize bakarak anlayabiliyoruz. Bundan ders çıkarmalıyız. Gerekirse bir değil iki yabancı dil öğrenmeli, hitabet ve insan ilişkileri üzerine kendimizi geliştirmeliyiz. Ekip çalışması nasıl yapılır bunu öğrenmeli ve okul hayatımızda bunu provasını yapmalıyız. 

Ülkemiz nasıl "gelişmiş" olabilmek için kendini hemen hemen her yönden geliştirmek zorundaysa bizler de meslek hayatımıza atılmadan önce kendimizi olabildiğince eğitmeli ve donanımlı bireyler haline getirmeliyiz. Tabiri caizse kendimizi eğitim hayatımız boyunca bir hamur gibi yoğurmalı, kariyerimizden önce şekil vermeliyiz. Öncelikle üniversitemizden mesleki alanda alabileceğimiz her şey almalı, ardından boş vakitlerimizde kendimize değer katabileceğimiz çalışmalar da bulunmalıyız. Ülkemiz nasıl her gün bir öncekinden daha iyi durumda olmak zorundaysa kendimize de bu şartı koşmalıyız. Ulusal ve uluslararası gündemi ve "yeni dünya" yı takip etmeli, kendimizi ona göre hazırlamalıyız. 

Bence hem bizlerin hem ülkemizin geleceğinin daha parlak olması için izlenmesi gereken strateji bu olmalıdır. Tek bir yönden gelişmenin "gelişmek" olmadığını idrak etmiş olmalı ve bunun ışığında geleceğe hazırlanmalıyız. 
